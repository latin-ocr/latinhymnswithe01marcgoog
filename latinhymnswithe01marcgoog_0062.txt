V.
PRUDENTIUS.

-.--—-—-.—

1. DE NATIVITATE DOMINI.

Da, puer, plectrum, choreis
Ut canam fidelibus
Dulce carmen et melodum,
Gesta Christi insignia.
Hune camena nostra solum
Panget, hune laudet lyra.

Corde natus ex parentis
Ante mundi exordium,
Α et Ω cognominatus
Ipse fons et clausula
Omnium, quae sunt, fuerunt,
Quaeque post futura sunt,

Corporis formam caduci,-
Membra morti obnoxia
Induit, ne gens periret
Protoplasti ex germine,
Merserat quem lex profundo
Noxialis Tartaro.

 

